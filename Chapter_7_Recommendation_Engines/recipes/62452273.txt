URL:
https://www.allrecipes.com/personal-recipe/62452273/filorolletjes-van-kip-en-groente/
Title:
Filorolletjes van kip en groente Recipe
Image:
https://images.media-allrecipes.com/images/79590.png
Ingredients:
1 grote wortel, circa 100 g, in fijne reepjes gesneden (julienne)
75 g savooienkool, fijngeraspt
2 lente-uitjes, in fijne reepjes gesneden
225 g kippenvlees, fijngemalen
50 g magere gerookte rauwe ham, fijngehakt
½ kleine ui, gesnipperd
2 el verse witbroodkruimels
2 tl gehakte verse salie
2 tl gehakte verse tijm
4 grote vellen filodeeg van circa 46 × 28 cm
2 el olijfolie extra vergine
15 g boter, gesmolten
1 tl sesamzaad
peper en zout
Pittige cranberrysaus
3 el cranberrysaus
1 el olijfolie extra vergine
1 el rodewijnazijn
1 tl milde mosterd
Om te garneren
125 g slamelange

Directions:
1.   Blancheer wortel, kool en bosui 1 minuut in kokend water. Giet de groenten af, doe ze in een kom en houd ze onder koud water. Giet ze opnieuw af en dep ze droog met keukenpapier. Doe de groenten in een grote kom, samen met de kip, ham, ui, broodkruimels, kruiden, peper en zout. Meng alles goed en zet de kom apart.
2.   Verwarm de oven voor op 190 °C. Halveer het filodeeg in de lengte en snijd er dan 8 stroken van 36 × 12 cm van. Meng boter en olie tot een goed smeerbare crème.
3.   Bestrijk 1 strook licht met het botermengsel. Leg ? van de vulling aan een uiteinde en maak er een rolletje van. Rol de vulling in het deeg en vouw daarbij de lange kant naar binnen, zodat er een loempiavorm ontstaat. Leg het pakketje op bakpapier en bestrijk het met wat van het botermengsel. Maak de andere 7 pakketjes op dezelfde manier.
4.   Kerf de pakketjes 3 keer diagonaal in. Strooi het sesamzaad erover. Bak ze in circa 30 minuten goudbruin.
5.   Doe intussen alle ingrediënten voor de saus in een afsluitbare pot, voeg peper en zout naar smaak toe en schud goed.
6.   Schik de slabladeren op bordjes, leg op elk bord een filopakketje en sprenkel de saus eromheen

Submitter: 
Jill Sander
Description: 
Deze rolletjes zijn een prima voorafje. U kunt er ook twee per persoon als lichte maaltijd serveren. De vulling is een kleurrijke mengeling van vetarm kippenvlees en heel veel groenten. Wat gerookte ham en verse kruiden maken de smaak wat uitgesprokener. Bij de rolletjes serveert u een pittige cranberrysaus.
Categories:

Number of ratings:
NA
Number of stars:
0
Prep time: 
30
Ready in:
NA
Number of servings: 
8
Nutritional Facts:
NA
