URL:
https://www.allrecipes.com/personal-recipe/64752540/zeeuwse-bolussen/
Title:
Zeeuwse Bolussen Recipe
Image:
https://images.media-allrecipes.com/userphotos/250x250/6814481.jpg
Ingredients:
•210 ml lauwwarme melk
•35 gram zachte roomboter
•450 gram bloem (ongeveer)
•5 gram gedroogde gist
•4 gram zout
•250 gram bruine basterdsuiker
•1 el kaneel
•1 ei

Directions:
Verwarm de melk en los in een klein deel daarvan de gist en laat voor 10 minuten staan.
Meng vervolgens de overige melk, boter, het ei, het gistmengsel en het zout.
Kneed tot een deeg dat licht plakkerig is.
Zet onderin de oven een ovenschaal gevuld met een bodempje kokend water.
Laat het deeg 15 minuten rijzen in de oven, terwijl de oven gewoon uit staat.
Meng ondertussen de suiker met de kaneel op een bakplaat of grote schaal of bord.
Na 15 minuten haal je het deeg uit de oven en vorm je 12 balletjes van het deeg.
Rol de balletjes uit in strengen van ongeveer 15 cm en rol door het suikermengsel. Leg de strengen naast elkaar op een groot bord of bakplaat.
Vul de ovenschaal opnieuw met een laagje kokend water en laat opnieuw 15 minuten rijzen.
Haal de strengen weer uit de oven en rol opnieuw door het suikermengsel.
Maak er strengen van ongeveer 30 cm lang.
Daarna vorm je 12 bolussen door de strengen om je 3 vingers te rollen en het uiteinde in het midden vast te zetten.
Laat het deeg nogmaals 35 minuten rijzen in de oven.
Vooraf vul je de ovenschaal weer met een nieuw laagje kokend water.
Na 35 minuten haal je de bolussen uit de oven en laat je ze op het aanrecht onder een natte theedoek nog ca 10 minuten staan.
In die tijd verwarm je je oven voor op 250 graden (hetelucht).
Als de oven op temperatuur is, bak je de bolussen 6 minuten. Echt waar, niet twijfelen, ze zijn dan echt perfect.
Leg een vel bakpapier over de bolussen, leg er een tweede bakblik bovenop en keer in een keer de bakblikken om, zodat de bolussen op z’n kop op het tweede bakblik liggen.
Laat de bolussen zo afgedekt iets afkoelen en smullen maar!

Submitter: 
Jill Sander
Description: 
Zeeuwse bolussen. Heeeeerlijk, ben er dol op! Het oorspronkelijk recept is van Mamma’tje van alles. 
Ik heb het alleen iets aangepast.
Categories:

Number of ratings:
NA
Number of stars:
0
Prep time: 
2 hr
Ready in:
NA
Number of servings: 
12
Nutritional Facts:
NA
